---
layout: post
title: Szczegóły dotyczące czerwcowego spotkania
author: Kuba
---

p. Zgodnie z zapowiedziami *czerwcowe spotkanie odbędzie się 25 czerwca 2010, o godzinie 19:00* w "klubie muzycznym 4art":http://4artgliwice.pl/, w Gliwicach przy ulicy Wieczorka 22. Wstęp jak zwykle bezpłatny, sala powinna pomieścić około 20 osób. Prosimy o wypełnienie formularza rejestracyjnego, ułatwi nam to zorganizowanie odpowiedniej liczby miejsc.

p. Tym razem podczas spotkania przedstawione zostaną dwie prezentacje:

* *„Ruby on Rails 3”* — prezentacja "José Valima":http://twitter.com/josevalim z firmy "Plataforma Tecnologia":http://plataformatec.com.br/ o powstającym, najnowszym wydaniu frameworka Ruby on Rails. José od lutego jest członkiem "„Rails Core Team”":http://rubyonrails.org/core, więc jest to doskonała okazja aby jeszcze przed premierą oficjalnej wersji dowiedzieć się o nowościach i zmianach jakie czekają nas już niedługo.

* *„Zarządzanie projektem z użyciem Cucumber FM”* — prezentacja Michała Czyża z firmy "Selleo":http://selleo.com/ o tym, jak dzięki prostej konwencji tagowania scenariuszy sprawnie zarządzać projektem, przygotowywać dla niego estymacje, planować iteracje oraz monitorować postęp prac. Zaprezentowana zostanie również "aplikacja tworzona przez Michała":http://github.com/cs3b/cucumber_fm - menedżer scenariuszy, który eliminuje duplikację dokumentacji projektu i znacznie usprawnia proces pisania scenariuszy wraz z właścicielem produktu.

p. Jak zwykle zachęcamy do wzięcia udziału w "dyskusji":http://groups.google.com/group/silesian-ruby-user-group/browse_thread/thread/d5e940726f33e9f0 o szczegółach dotyczących spotkania.

p. *Do zobaczenia!*

<iframe src="http://spreadsheets.google.com/embeddedform?formkey=dEYzMXA2enFIWW43eFo0Qi1nVVYtNWc6MA&hl=pl" width="474" height="685" frameborder="0" marginheight="0" marginwidth="0">Ładowanie...</iframe>

"!http://maps.google.com/maps/api/staticmap?center=50.291779,18.672595&zoom=14&markers=color:red|label:A|50.296539,18.659638&size=474x450&sensor=false!":http://maps.google.com/maps?hl=pl&geocode=&q=4art+Gliwice&ll=50.291779,18.672595&z=14
