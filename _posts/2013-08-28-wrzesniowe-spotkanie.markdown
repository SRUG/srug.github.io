---
layout: post
title: Wrześniowe spotkanie
author: Kuba
categories: ["article"]
---

Niestety czas pędzi nieubłaganie i ze wspominanej „drugiej połowy
sierpnia” zrobiła się już druga połowa września. Jednak w końcu udało
się ustalić termin kolejnego spotkania SRUG na **czwartek, 26 września
2013 roku**. Spotkanie odbędzie się w sali konferencyjnej [Biblioteki
Śląskiej](http://www.bs.katowice.pl/) **w Katowicach, na ulicy Ligonia
7/112**, w ramach cotygodniowych spotkań nowopowstającego [Śląskiego
Hackerspace-a](http://silesia.hackerspace.pl/). Rozpoczęcie prezentacji
planujemy **około godziny 19:00**, ale na miejsce można przybyć już po
17:00, żeby dowiedzieć się więcej na temat idei Hackerspace. Po
prezentacjach przeniesiemy się do pubu [Rudy
Goblin](https://www.facebook.com/FantasyInn.RudyGoblin) po drugiej
stronie ulicy.

Do chwili obecnej otrzymaliśmy dwa zgłoszenia prezentacji:

-   **„Rails 4 i Server-Sent Events”** — prezentacja [Piotra
    Karbownika](https://github.com/cynamonium) z firmy [The Software
    House](http://www.thesoftwarehouse.pl/) o tym, jak w najnowszej
    wersji Railsów uzyskać komunikację w czasie rzeczywistym za pomocą
    [EventSource API](http://en.wikipedia.org/wiki/Server-sent_events).
-   **„Bitnami Ruby Stack”** — prezentacja [Daniela
    Liszki](https://github.com/danoo) z firmy
    [Bitnami](http://bitnami.com/) o tym, dlaczego warto używać
    [rubiowego stosu Bitnami](http://bitnami.com/stack/ruby) w
    środowiskach „deweloperskich” i produkcyjnych.
-   ~~**„SOA w praktyce”** — prezentacja [Mariusza
    Lusiaka](https://twitter.com/mariuszlusiak) z firmy [Base
    CRM](https://getbase.com/) o implementacji [Service Oriented
    Architecture](http://en.wikipedia.org/wiki/Service-oriented_architecture)
    z wykorzystaniem języka Ruby.~~

Prosimy o wypełnienie formularza rejestracyjnego - ułatwi nam to
zorganizowanie odpowiedniej liczby miejsc w lokalu.

Do zobaczenia!
