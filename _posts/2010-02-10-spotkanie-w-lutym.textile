---
layout: post
title: Spotkanie w lutym
author: Kuba
---

p. Miło nam zakomunikować, że udało się w końcu ustalić termin, miejsce i tematykę najbliższego spotkania. Wspólnie z osobami mieszkającymi/pracującymi w innych miastach doszliśmy do wniosku, że najdogodniej będzie zorganizować spotkanie w weekend, tak aby dać każdemu szanse na dojazd. Nietrudno się domyślić, że dość problematyczne jest zarezerwowanie odpowiedniego pomieszczenia w barze/pubie w trakcie weekendu (a przynajmniej nie jest to tanie). W związku z tym lutowe spotkanie odbędzie się w "budynku 4 - „Maszynowni”, na terenie „Nowych Gliwic”":http://www.arl.pl/1,63,Budynek_4__Maszynownia.html, przy ulicy Bojkowskiej 37. Sala ta powinna pomieścić około 30 osób, do dyspozycji jest oczywiście projektor, może natomiast brakować piwa — dlatego po spotkaniu planowane jest dokończenie dyskusji w jednym z okolicznych pubów.

p. W trakcie spotkania zostaną przedstawione następujące prezentacje:

* „Node.js - wprowadzenie” — prezentacja Jacka Beceli z firmy "Trix":http://trix.pl/, o zdobywającym coraz większą popularność projekcie "node.js":http://nodejs.org/. Projekt ten wykorzystuje silnik JavaScriptowy "V8":http://en.wikipedia.org/wiki/V8_(JavaScript_engine), nieblokujące operacje wejścia/wyjścia, umożliwiając tworzenie wysokowydajnych, jednowątkowych serwerów sieciowych.

* „Metryki w aplikacjach webowych” — prezentacja Michała Czyża z firmy "Selleo":http://selleo.com/, o wykorzystaniu metryk (jakości, złożoności, wydajności) do analizowania tworzonych przez nas aplikacji webowych. W prezentacji poruszone zostaną także kwestie: wartości metryk z punktu widzenia biznesowego, minimalizacji wysiłku dzięki automatyzacji ich gromadzenia oraz analizy uzyskiwanych wyników.

* „Capybara” — prezentacja "Piotra Sarnackiego":http://blog.drogomir.com/ na temat "Capybary":http://github.com/jnicklas/capybara. Capybara jest ciekawą alternatywą dla popularnego dziś "Webrata":http://github.com/brynary/webrat. Oba projekty udostępniają bardzo zbliżony "DSL":http://en.wikipedia.org/wiki/Domain-specific_language do tworzenia testów integracyjnych, określanych również jako "_acceptance tests_":http://en.wikipedia.org/wiki/Acceptance_testing.

p. Spotkanie odbędzie się 26 lutego 2010, o godzinie 19:00. Wstęp jest oczywiście bezpłatny, ale wszystkich zainteresowanych zapraszamy do wypełnienia poniższego formularza - ułatwi nam to ustalenie liczby uczestników i w razie potrzeby umożliwi zarezerwowanie większej sali.

p. *Do zobaczenia!*

<iframe src="http://spreadsheets.google.com/embeddedform?formkey=dENBSEk0MmF5VWZOX0VvVmFHX24teEE6MA" width="485" height="500" frameborder="0" marginheight="0" marginwidth="0">Loading...</iframe>

"!http://maps.google.com/maps/api/staticmap?center=50.286268,18.672552&zoom=14&markers=color:red|label:A|50.277109,18.682852&path=color:0x0000FF80|weight:5|50.27491,18.68457&size=485x450&sensor=false!":http://maps.google.com/maps?f=q&source=s_q&hl=en&geocode=&q=50.277109,18.682852+(SRUG+-+Bojkowska+37)&sll=50.277109,18.682852&sspn=0.022407,0.055747&ie=UTF8&z=14
