---
layout: post
title: Propozycje kolejnych spotkań
author: Kuba
categories: ["article"]
---

Pewnie zdążyliście zauważyć, że przez ostatnie pół roku nic się tutaj
nie działo. Związane to jest w głównej mierze z naszymi studiami —
większość z nas była zaangażowana w pisanie/obronę pracy magisterskiej.
Od paru tygodni myślimy o wznowieniu spotkań — planujemy zacząć działać
od stycznia przyszłego roku. Jest to uwarunkowane tym, że w styczniu
rozpoczynami pracę w Gliwicach, w firmie [Object
Reload](http://objectreload.com/). Wstępnie ustaliliśmy, że następne
spotkanie prawie na pewno nie odbędzie się na
[Politechnice](http://www.polsl.pl/). Nie chcielibyśmy dłużej utożsamiać
tej inicjatywy z żadną uczelnią — wprowadza to wg mnie niepotrzebne
bariery między ludźmi. Nie chciałbym również, aby nowe osoby traktowały
spotkania jako „kolejne nudne wykłady”. Wydaje mi się, że przeniesienie
spotkań do jednego z okolicznych pubów wpłynie pozytywnie na atmosferę i
całokształt spotkań. Mam nadzieję, że będzie można wtedy spokojnie
podyskutować przy dobrym piwku, bez ścisłych ograniczeń czasowych.

W międzyczasie poznaliśmy w okolicy kilka nowych osób, które zajmują się
na codzień Rubim i Railsami. Być może jest to wystarczająca liczba osób,
aby podczas następnego spotkania móc poruszyć bardziej zaawansowany
temat? Jeśli masz jakieś sugestie, pomysły lub ochotę na poprowadzenie
kolejnego spotkania — napisz do [nas](mailto:spotkania@srug.pl)!
